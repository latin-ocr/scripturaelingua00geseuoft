PALAEOGRAPHIA COMPARATA. D. SCRIPTURA PALMYRENA. 81

Romae reconditorum post Gruterum (Corp. inser. p. LXXXVI), Sponium (recherckee
curieuses d'Antiquile p. 59), Hydium (de religione vett. Persarum tab. 14), Relan-
dum (palaest. p. 526), Adlerum in Aug. Ant. Georgii epist. de inscriptionibus
Palmyrenis, quae in Museo Capitolino asservantur, Romae 1782. 8. eximiam deli·
neationem, quae iustam litterarum magnitudinem reserat, dedit chnzmncnno Lanu!
de monumento carpentoractensi p. 142.

Litterarum in his monumentis potestatem post „Rhenferdii periculum phoeni-
cium“ (1704 editum, repetitum in opp. Franequerae 1722. 4.) y minus prosperum
eodem fere tempore enodarunt eruanamvus (Reflexiom rur l’alpltabet et sur Ia
langue, dont on se servoit autrefois ὰ Palmyre. Paris. 1754 cf. Memoiree de l'acad.
T. 45 p. 1⁷9 sqq.) et Jo. Swmwos (in Philoe. Transactione T. 48 ad annum 1754, T. 11
p. 338 sqq.) in summa rei inter se consentientes, quanquam alter alterius conatus
ignoraverat, Atque hic quidem omne argumentum uberius tractans cunctas illas
inscriptiones laudabiliter explicavit, curasque suas in eosdem lapides secundas edidit
nd Chandleri Marmora oxoniensia, ultra quas hodieque non multum processerunt
viri docti (parum enim lucri inest in his, quae disputarunt Hartmannus in vit
Tychsenii Il, 2 p. 282 et contra eum Koppius, Β. und Salar. multoque minus in
Georgiipcuris), nisi quod Lancius l. c. de duobus titulis Romanis optime meruit.

Do horum titulorum explicatione fortasse alibi acturi hoc loco in unis litteris
considerandis acquiescimus, quarum figurae iu variis titulorum delineationibus et
apographis ita diversae sunt, ut vix easdem esse credas: parvae gracilesque in
Woodianis (unde litterarum tabulas fecerunt Barthelemyus et Swinton), crassae et
horridae in Oxoniensibus, quae repetiit Koppius, ab utrisque diversae in Romanis
apud Lanciu1n3 quae diversitas partim quidem ex apographis pendet (qui enim tituli
gracilibus litteris pinguntur a Woodio, iidem crassis rudibusque exhibentur a Chandlero
litterarum figuras accurate imitante), sed partim etiam in ipsarum litterarum varietate
posita est. Nam quae in duobus monumentis Romanis a Lancio nitidissime depictis
comparent figurae, et inter se et ab Oxonieusium lapidum figuris eodem modo et magis
etiam discrepant, quam lapidis carpentoractensis figurae aBlacassianis, vel adeo scriptura
Palmyrena ab Aramea Aegyptiaca: ita quidem, ut in Romanis pleraeque figurae, ut
Beth, Daleth, Reach, Ain, capitibus carentes, posteriorem aetatem prodant, aliae
tamen, ut Jod, Sameclc, Tau ad Phoeniciam matrem prope accedant.

In litterarum igitur tabula condenda ita versatus sum, ut sub singulis litteris
primo loco ponerentur figurae ex oxoniensibus petitae, secundo loco puncto interposito
ex titulo Romano Palmyreno-Latino incertae aetatis, tertio loco iterum puncto interiecto
figurae lapidis Romani Palmyreno-Graeci anno 547 computationis*Seleucidarum inscripti,
quarto loco apographorum Woodiauorum formae. Koppius, quem recentiores plerique
sequuntur, in alphabeto suo Palmyreno (ΙΙ, p. 157) ex solis Oxoniensibus pendet:
unus Hoffmannus (gramm. syr. tab. 3) Romanorum etiam titulorum figuras ex exemplo
Adleriauo iu tabulam suam retulit.

11

