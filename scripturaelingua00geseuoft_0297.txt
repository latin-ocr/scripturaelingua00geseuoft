LIBER TERTIUS
-DE NUMIS PHOENICIIS..

CAPUT PRIMUM.
NUMI PHOENICES PBOPRIAE.

Phoenices propriae numi, licet in ipsa huius linguae et litteraturae patria cusi, tamen
neque antiquissimis neque praestantissimis huius generis numismatis annumerandi sunt.
Tantum enim abest, ut vel unicus veterum liberarumque phoeniciae civitatum numus nobis
supersit, ut omnis eius generis pecunia superstes ad Seleucidarum et Romanorum
tempora eamque aetatem, quae inter Antiochum IV et Antoninon interest,'pertineat.
Plerique etiam aenei, non optimae fabricae et male conservati esse solent (ef.
§- 56), ita ut tum antiquitate tum artis praestantia et pulchritudine numis Ciliciis
Siculisque longe inferiores sint. Quorum origo certa est, hi ad Tyrum, Sidonem,
Ptolemaidem, Laodiceam et Marathum pertinent: Antiocheni, Aradenses, Berytii valde
incerti sunt (vide no. V1): quosque Areae Caesareae olim tribui cum Koppio, hi
Ciliciae non Phoeniciae numis hau'd dubie accensendi sunt (no. VIII). Ceterum
longe plerique bilingues sunt Phoeniciis et Graecis litteris inscripti: Phoeniciis in usum
civium indigenarum, maxime plebis, apud quam patriae linguae et scripturae usus
nondum in desuetudinem' abierat: Graecis in usum commercii cum universo orbe

Romano.
Ι. T Y R U S.

Antiquissimi, qui supersunt, numi Tyrii Phoeniciis litteris inscripti imperantibus
regibus Seleucidis Antiocho IV, Demetrio 1, Demetrio II, Antiocho Vll cusi sunt
iutra annos computationis Seleucidarum (qui anni in his numis litteris graecis indicari
solent) 144—179 i. e. 169—134 a. Chr. n. v. Froehlich Annales Syriae tab. 7 sqq.
Eckhel doctr. num. 111, p. 379. Mionnet T. V p. 41. 45, His accedunt numi Tyriorum
autonomi, quorum plerique annos inscriptos habeat ab auctumno anni V. C. 628 i. e.
126 a. chr„ quo αὐτονομίαν adepti sunt Tyrii (v. Jos. Arch. XV, 4 §. 1. Strabo
XVI, 2 ς. 23) computandos (v. Norisii annus et epocha Syro-Macedonum p. 323.

