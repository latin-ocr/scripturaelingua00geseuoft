- LIBER ρ UARTUS
LINGUAM PHOENICIAM {LLUSTRANS

CAPUT PRIMUM.
LINGUAE INDOLES ET HISTORIA.

ξ. 1.

Duplex eius cognoscendae fons,

Absoluta iam monumentorum quae Phoenicio charactere exarata sunt illustratione pro
consilio nostro superest, ut de linguae Phoeniciae Punicaeque ratione et indole
separatim agamus paullo copiosius. Cuius quidem cognoscendae duplicem habemus
fontem: unum eumque saue locupletissimum in his ipsis monumentis domestica
litteratura scriptis, alterum iu glossis et nominibus propriis Phoeniciis, quae litteris
Graecis Latinisque expressa apud veteres scriptores satis magno numero reperiuntur,
quibus in Plauti Poenulo accedit nobilissimum integrae et continuae orationis specimen.
Utriusque autem huius fontis suae quaedam propriae et virtutes sunt et vitia, ut neutro
carere possit, qui universam linguae indolem cognoscere cupiat. Etenim monumenta
illa secundo et tertio libro a nobis tractata linguae quidem ecriptaq imaginem fidam
oculis* nostris repraesentant et, quae linguam litteris exprimendi ratio (ὃρθογραφιά)
apud Phoenices Poenosque usitata fuerit, accuratissime docent: quae vero fuerit
tonorum et pronunciationis ratio, id in dubio relinquunt haec monumenta eo magis,
quum a vocalibus iudicandis paene omnino abstineant (vide lib. 1 5. 40 ). Con-
tra verba Punica, quae apud scriptores Graecos Romanosque reperiuntur, conum
quidem litteris Graecis Latinisque utcunque expressum auribus tradunt et quibus
vocalibus ea apud Poenos pronunciata fuerint, nos edocent: sed tamen in his ad
etymon et orthographiam Punicam revocandis saepe permagna est difficultas, quum
vulgaris pronunciandi ratio formas contrahere litterasque ad etymon cognoscendum
necessarias negligere soleat: cui accedit quod exterorum scriptorum in Punicis expli-

. candis auctoritas uon ubique satis certa est. Quae quum ita sint, ad pleniorem linguae ,

42

