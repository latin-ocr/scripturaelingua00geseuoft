PALAEOGRAHIA COMPARATA. · 63

(eidus tuum) in aliis eius regionis numismatis frequentata suspicari quidem possis,
illam Zain esse, illamque vocem ’nm eidus meum legendum: sed in mera hoc con-
iectura positum esset, nisi satis constaret, Graecorum Zeta a Phoenicibus acceptum
eiusdem formae ( Σ Ζ) esse: unde reete colligi potest, etiam apud Phoenices
hanc, uon Ι, antiquissimam eius litterae figuram fuisse. (Cf. ad §- 18 et quae de
litterarum Phoeniciarum Dotem, Vav, Phe nativa figura apud Graecos superstite
animadvertimus ad ς. 15. 17. 28).

In inser. Erycina figura Η Η Nun est, quod dudum vidi. Sed egregie
mihi hanc litterae potestatem confirmavit scripturae Etruscae et Oscae auctoritas (vid.
tab. 2), unde has formas etiam Graecis et Phoenicibus olim notas fuisse colligo.

Contra Boeckhium in sagacissima tituli Crissaei interpretatione (Corp. inscr.

Τ. Ι. p. XXI et pag. 2) videmus figuram Ἷ Ξ in lapide bis obviam restituisse in Ἡ
i. ο. H, quod ad contextum egregie accommodatum est. Sed nihil mutasset vir summus,
si scire potuisset, etiam apud Phoenices litteram Chet (= H) non raro ita pingi, ut
duabus partibus constare videatur, v. §. 18, Fig. 3. 4. 5.

Illam igitur harum litterarum comparationem ita instituemus, ut partim ea
scripturae genera sive* orientalia sunt sive occidentalia, ‘quae vel ex ipsa Phoenicia
matre orta sunt vel certe non magno spatio ab ea distant, tabulis repraesentemus ad
alphabeti Phoenicii ordinem dispositis (tab. 2-5) brevibusque commentariis historicis,
litterariis et palaeographicis illustremus (§.45—55): partim singularum litterarum ex
litteris Phoeniciis originem monstremus earumque quasi stemmata describamus ex
Phoeniciis formis tanquam gentis auctoribus ducta: quam quidem posteriorem palaeo-
graphiae comparatae partem non hoc capite atque seorsum tractare, sed nostris de
singulis litteris phoeniciis commentariis (ς. 12-33) corollarii loco adiungere placuit,
ut integram singularum litterarum historiam in conspectu positam haberent lectores.

A simili Koppii consilio (Bilder und Schriften 11, p. 375 sqq.) haec nostra
ratio duabus maxime rebus differt. Nos enim scripturam phoeniciam potius illustranti,
quam universam palaeographiam semiticam comprehensuri, omnia ea scripturae genera
omittenda putavimus, quae nimis longo intervallo a matre remota sunt, quam ut huic
illustrandae inservire possint: contra vero eas litteraturas, quas Phoeniciae filias· neptes-
que natu maxima-s· vocare possis, licet non orientales, veluti Graecam antiquiorem,
Etruscam, Umbricam cet. a Koppio plane neglectas, pro nostri consilii ratione dili·
gentius tractavimus.

§- 45.

Litteraturarum esc phoenicia oritarum stemma.

Praecipua autem scripturae genera ex matre Phoenicia deinceps prognata haec sunt:

A) antiquissima Graecorum scriptura (ᾗ. 46-48), in qua antiquissimas atque

nativas Phoenicum litteras servatas esse supra observavimus (ξ, 15. 17. 18. 28), ut

iure suo harum sororum natu maxima vocetur. Ex ea deinceps emanarunt Etrusca
(cum Umbrica, Osca, Celtiber-ica) et vetus Romana (ξ. 49).

