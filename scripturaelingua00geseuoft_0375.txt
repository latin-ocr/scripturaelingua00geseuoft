LINGUAE INDOLES ET HISTORIA. 339
§- 5. ‘
Quibus in regionibus et ad quod ueq'we tempus viguerit linguae

'phoeniciae urus ‚² '

Ad hanc quaestionem in universum ita respondeam: Sermonis usum viguisse,
ubicunque scripturae monumenta reperta sint (ξ. 5. 6): sed latius tamen patuisse,
quum lingua atque dialectus Phoenicum multis fortasse seculis ante litteras ab iis inventas
exculta sit, et hic illic inter plebeios et in rure etiamtum perdurasse videatur, quum
scripturae usus iam exoluisset *): viguisse igitur praeter ipsam Phoenicen ubicunque
Phoenices colonias collocarint, ibique perdurasse, donec primis post Chr. nat. seculis
evalescens linguae Graecae et Latinae usus linguas barbaras in universo orbe Romano,
prius in urbibus et apud nobiliores, aliquanto post in rure et apud plebeios, prorsus
summoverit. Quum vero in ipsa coloniarum Phoeniciarum historia multa incerta sint
et coniectura contineantur ³⁰), iis, quae iam lib. I §- 6 de scripturae Phoeniciae
monumentis·eorumque patria et aetate disputavimus, nonnisi ea addere placet, quae
vel certa quadam ve'terum auctoritate nitantur vel ex nominum propriorum indole et
origiue probabiliter effici possunt.

Ut ab ipsa Phoenice initium faciamus, in hac huius sermonis patria perpauca
tantum eius testimonia supersunt (lib. Ι §- 6, 1), quum neque domestici scriptores
neque inscriptiones ad nostram aetatem pervenerint, Pei-duravit vero et vix unquam
intercidet linguae Phoeniciae memoria in scriptis Hebraeorum, quorum sermonem
cuin Phoenicio paene per omnia convenire vidimus: sive eiusdem stirpis erant Phoe-
nices et Hebraei sibique ut vicini ita etiam proxime affines, sive Hebraei, alienae
stirpis gens, linguam Phoeniciam apud veteres Palaestinae incolas usitatam adoptasse
censendi sunt, quae quidem ipsorum Hebraeorum sententia fuisse videtur (Gen. 9,
22 sqq. 10, 6. 15 sqq. coll. 21) ***). Quo tempore prisci sermonis usus in Phoenicia
interciderit Graecoque cesserit, accurate definiri non potest, quanquam post Alexandri
tempora et vigente Seleucidarum tempore id sensim accidisse debet: diutius tamen
quam apud Hebraeos et usque ad Antoninos aliquo modo eum perstitisse quum alias
ob causas credibile est (Hebraeorum enim lingua iam inde ab exilio ab invalescente
Aramaea sede sua deturbari coeperat, quum contra pacatiores Phoeniciarum urbium
res prisci sermonis usui faverent), tum numi ostendunt usque ad illa tempora Phoeni-
cia lingua litterisque Phoeniciis inscripti (lib. III, no. I. Il). Ex Cilicia praeter
numos (lib. I ξ. 6, 2. lib. 111 cap. 2) eosque ad Persicam aetatem pertinentes certiora
tum coloniarum Phoeniciarum tum sermonis vestigia desunt †): mature igitur intercidisse

Ἴ Vide quae infra de Punicae linguae in
Africa usu dicenda sunt.

*Ἴ Prae ceteris caute et non sine circum-
specto iudicio legendus scriptor hac de re primarius,
Boot-artu· geogr. sacrae Ρ. ΙΙ lib. Ι, quem in
coloniis Phoeniciis per omnem fere orbem collo-
candis et in urbium locorumque nominibus ad

etymon Phoenicium referendis nimium fuisse et
ingenio suo plns aequo indulsisse satis constat.
⁸¹¹⁰) cf. hist. liugn. hebr. §. 7.
†) Vide Bochartum l. c. cap. 5. Historiae
lacunam explevit novus iste Sanchuniathon Ι, 1.
10. vm, 10 (pag. 90).

43*

