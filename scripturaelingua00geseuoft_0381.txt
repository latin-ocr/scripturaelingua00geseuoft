LINGUAE INDOLES ΕΤ HISTORIA. 345

quod laudat Festus Avienus, in descriptione orae maritimae p. 412: Haec olem Himilco
Poenus Oceano super spectasse semet et probasse rettulit: Haec uos ab imis Puni-
corum annalibus prolata longo tempore edidimus tibi.“ Prioris graeca interpretatio
superest, saepius edita, ut in Geographis minoribus ed. Hudson T. 1. De aetate
eius nil constat, praeter verba Plinii (V, 1), qui „Punicis rebus florentissimis“
iter illud maritimum susceptum tradit: variarum autem opinionum (v. Dodwell de
periplo Hannonis, Mannert Geogr. T. Ι p. 49) nulla verisimilior est, quam illa Heerenii‚
de qua uterque frater quinto a. Chr. natum seculo tribuendus esset. Quodammodo huc
referri potest

9. Hannibal, de cuius inscriptione res a se gestas narrante iam supra dictum
est pag. 90. Eandem a se visam et in res suas conversam memorat Polybius 111, 33

10. Hae‘empeal‚ Numidiae rex, isque numero secundus (pag. 198), cuius libros
de originibus populorum Africanorum memorat Sallust. lug. 1⁷: „Sed qui mortales
initio Africam habuerint ...... uti ex libris Punicis, qui regis Hiempsalis dicebantur,
interpretatum nobis est, utique rem sese habere cultores eius terrae putant, quam
paucissimis dicam“. Genitivo regie Hiempsalis non auctorem, sed possessorem librorum
indicari Heerenius (J. c. p. 21 ) existimat: cui quidem sententiae et linguae usus et ipsius
rei ratio obstare videtur. Ut enim multum intererat lectoris scire, a quo scripti essent illi
libri, ita perparvi, ex cuius bibliotheca exempla eorum depromta fuerint. Qui ,— dice-
bantur modeste scripsit Sallustius, quia, Punicae linguae ignarus, etiam de titulo et
auctore nonnisi ex interpretum fide iudicare poterat. Numidiae antem regulos non solum
librorum amatores et collectores fuisse (Plin. XVIII, 5), sed litterarum etiam studiis
deditos, Iubae iunioris exemplum docet, cuius permulti libri de rebus Libyae, de
artis et picturae historia deque re herbaria exstabant *). Ceterum quod h. l.
Numidiae regem libros Punica lingua scripsisse legimus, id egregie convenit cnm iis,
qnae de Punicae linguae apud Numidas usu supra docuimus (§. 4 extr.).

ξ. 8.

De linguae historia et indole his ita disputatis in eius opibus bodie supersti-
tibus colligendis illustrandisque ita versabimur, ut capite secundo linguae reliquias,
quae in ipsius populi monumentis patrio charactere inscriptis i. e. in inscriptionibus ‘et Ι
nnmis deprehenduntnr, exhibeamus ad litterarum ordinem digestas3 capite tertio
praemissa in locum Plautinum exercitatione (litt. A) reliqua linguae specimina apud
scriptores veteres servata Graecis Latinisque litteris scripta, partim appellativa (litt.
B), partim nomina propria (litt. C. D) collecta atque disposita illustremus: quarto
'deniqne capite ex utroque illo fontium genere grammaticas linguae leges, quoad id

fieri potest ‚ exponamus.

⁶) V. Harduini ind. anctorum ad Plin. v. Iuba.

44

