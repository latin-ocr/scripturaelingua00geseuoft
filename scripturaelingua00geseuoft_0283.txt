O

P'SEUDOPHOEN. ET SPUR. LXXVIII. LXXIX. CYREN. ET ATLANTICA. 249

Priorem illam bilinguem, cuius exemplum in schedis Spohnianis repertum
mecum communicaverat Gust. Seyffarthus, ipse primus edidi et explicui, in libello:
De inscriptione Phoenicio-Graeca in Cyrenaica nuper reperta ad Carpocratianorunt
haeresin pertinente commentatio. Halae 1825 (vel potius iam 1824 exeunte) in quaternis
edito, hunc in modurn de ea statuens. Quum multas ob causas et ob ipsam Olympici anni
notationem ante Timaeum prorsus incognitam (Polyb. T. V p. 31 Schweigh.) pro genuino
Olympiadis octogesimae sextae fetu haberi non posset (p. 15), contra autem fraudis
heri demum vel nudius tertius commissae propter externa illa testimonia vel parva
vel nulla suspicio esset, monumentum illud a Gnosticis Cyrenaicis, Carpocratianorum
haeresi addictis, eo consilio confictum censebam, ut turpe suum de bonorum mulie-
rumque communione decretum (Clem. Alex. Stromm. ΙΙΙ, p. 512 sylb.) zoroastris et
Pythagorae, quos tanquam summos hierophantas suspiciebat gnostica aetas, auctoritate
tuerentur legemque mysticam tanquam salutis favor-isque divini fontem mystis commen-
darent: quam quidem sententiam quum in universum suadebat prava illius aetatis libros
et documenta cudendi consuetudo *), tum maxime quae de communione bonorum lege
divina constituta et divinae iustitiae eximio testimonio **) iactabant illi homines
Pythagorae et Zoroastri asseclas se venditantes: a me propositam probabant historiae
ecclesiasticae scrutatores quos vidi omnes (v. Matter hist. du Gnosticisme T. ΙΙ. p. 290.
Neander allgem. Geschichte der' christl. Kirche T. Ι. Vql. lt. p. 773. Gieseler Lehrb.
der Kirchengeschichte Τ. l. p. 58 ed. 3): probabat etiam Hamakerus in libro paullo
post meum edito: Lettre ὰ Mr. Raoul- Rochette sur une inscription en caracteres
phe'm‘ciens et grece, recemment decouverte ὰ Cyrene. Leyde. 1825. 4, in duobus
tantum a me dissentiens. Linguam enim inscriptionis orientalis, quam ego facticiam
et ex vocibus hebraeis aramaeisque consarcinatam existimaveram, *Hamakerus vere
Phoeniciam et linguam Cyrenaeorum hominum patriam fuisse putabat: dein huic
explicandae recens Melitensium idioma subinde adhibendum duxit, quod mihi nefas
videbatur ***), quum Melitensium idioma ex vulgari Arabum Africanorum dialecto
ortum esse constaret, unde factum, ut nonnulla inscriptionis verba magis ex sententia
auctoris legeret, quam ego feceram. De fide tituli tunc dubitabat nemo: nemo certe
dubitationes palam professus est, quanquam Koppius et Boeckhius fraudem suspicati
esse videntur †): et nescio an omnium suffragia tulisset adulterinus hic fetus, nisi falsarii
prospero fraudis eventu audaciores facti ad nova commenta mox animum appulissent.

¹¹) Vide quae laudavi diss. cit. p. 6. 7, prae
ceteris autem, quae de episcopi Cyrenaici frande
litteraria narrat Io. Moschus, prati spiritualis
cap. 195.

**)“ Ipse Epiphanes librum composuerat περὶ
δικαιοσύνης, in qna haec de iustitia divina et lege
doctrina exponitur, v. clem. Alex. l. c.

'¹**) Vide Hamakeriani operis censuram Ephem,

litt. Hal. 1826 no. 110. Mirum profecto, quod
Rumakan-0, qui ta Genitivi notam apud Meliten-
ses in tilulo nostro agnoverat, nihilominus eum
vetere Phoenicum sermone inscriptum putabat.
Ceterum profecto non erat, cnr vir doctus primae
editionis palmam a rne sibi ereptam tam graviter
ferret, quum utrique nostrum impositum esset.

ᾧ) Vide Corp. inscr. T. Ι. praef. p. XXX, et
praef. ad ind. lect. Berol. aestiv. 1832 p. 4.

32

