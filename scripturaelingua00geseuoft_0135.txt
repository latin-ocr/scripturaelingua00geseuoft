INSCRIPTIONES MELITENSES. 1. MELITENSIS PRIMA. 101

Videtur autem haec benedicendi formula ita cogitanda esse, quasi ab Herculis sacerdote
accepto donario addita sit, qui numen imploraret, ut tam piorum sui cultorum preces
audire eosque fortunare vellet.

4. Graeca inscriptionis pars eandem continet sententiam, atque phoenicia, sed
paucioribus defungitur. Praeter alia, de quibus iam dictum est, precandi formula
omissa est. Nobis vunum dicendum superest, de Herculis epitheto ἀρχηγέτης, unde
APJOEFETEI pro ἀρχηγέτῃ. Graecum enim ἀρχηγέτης, dor. ἀρχαγέτας, quod omnino
auctorem, conditorem designat (v. Pind. Pyth. 5, 80. Sturzii Lex. Xenophont. h. v.),
etiam libri scriptorem (2 Mace. 2, 31), apud Dorienses maxime solenne erat attributum
Apollinis, utpote novarum civitatum conditoris. Callimach. Apoll. 56:

.. Φοῖβος γὰρ ἀεὶ πολίεσσι φιληδεῖ
Κτιζομέναις, αὐτὸς δὲ θεμείλια Φοῖβος ὕφαίνέι,

ubi vide Spanhem., Aristid. in panegyr. Cyzici T. I p. 237, et mmmmm de Apolline
civitatum conditore. Regiomonti 1811. Solebant propterea novarum civitatum auctores
et coloni Apollini ἀρχηγέτῃ aras exstruere, cuiusmodi monumenta in numis Tauromenii
et Ennae Siculae comparent (v. Eckhel doct. num. I, 206. 248). Eodem cognomine
Apollinem ornabant Megarenses et Naxi insulae incolae (Pausan. 1, 42. Thucyd. 6, 3
ibique Duker.) Proximas autem post Apollinem partes i'n novis civitatibus condendis
tenebat Hercules, Punicarum potissimum urbium conditor habitus (Sallust. Jug. 89 et
infra ad Numid. 15), persaepe propterea κτίστης dor. κτίστας, οἰκίᾰτας, latine condi-
tor salutatus (v. Eckhel D. N. IV, 349), h. l. ἀρχηγέτης (v. Boeckh Corp. inser. ll
p. 229. Osann. syll. p. 404. no. Vl). Num etiam Tyriae in insula Melita coloniae
auctor habitus sit„ incertum est, quum aliunde de eo nihil constet: sed sufficit,
Tyri eum ἀρχηγέτην fuisse. Colonias enim non semper iis conditoris honores decre-
visse, qui eas condiderint, sed communes saepe cum metropoli conditores veneratas
esse constat (v. Eckhel l. c. p. 346).

5. Denique ut de aetate nobilissimae inscriptionis paucis agamus, primum illud
ante omnia positum, eam (ut recte observavit Koppius) Alexandri Magni aetate inferiorem
esse, quum post Alexandrum et Ptolemaeorum demum tempore Serapidis cultum
inductum esse constet, in nostro titulo autem compareat n. pr. Σαραπίων ex illo
formatum. Praeterea ex litterarum figuris colligi potest, optimae illam aetatis esse,
quum elementa ad unum omnia plenas et legitimas habeant formas, nihilque in iis
reperiatur, quod posterioris aetatis negligentiam nimiumve tachygraphiae studium sapiat.
Haud procul igitur a vero abfuerit, qui seculo fere a. Chr. tertio illud monumentum
insculptum esse dicat. Quod vero Lindbergius (p. 79 sqq.) ex litterarum figuris,
quarum annales per vicenos annos ex numis Sidoniis operose digessit vir doctissimus,
aetatem et fere decennium eius (180 p. Chr.) accuratius definiri posse existimat: huic
nihil tribuent, qui cogitaverint, quantopere omnis aetatis scriptura pro varietate loco·
rum et scribentium consuetudine saepe satis arbitraria differre soleat. De Phoeniciis
enim idem valet, quod (Corp. inscr. gr. T. 1. p. 1) de antiquissimis titulis graecis ita

